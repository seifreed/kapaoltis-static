KAPABÈSTIES - Contingut textual de la pàgina

===================
INTRODUCCIÓ
===================

La família Kapaoltis no estaria completa sense les Kapabèsties. Es tracta del Gegant de Sant Antoni, la Draga Olti i els sis capgrossos. Els vols conèixer?

===================
GEGANT DE SANT ANTONI
===================

La seva historia té uns inicis tràgics. La primera cara que es va modelar es va desfer en més de 400 trossets la primera vegada que es va treure al carrer, ja que el motlle era massa fràgil.

Tot i això, la mala sort no va impedir que es tirés endavant la idea de donar forma al Gegant de Sant Antoni, amb la creació del qual es volia recuperar la tradició del Geganteres del barri de Llefià.

El Gegant fa uns 4 metres d'alçada i no arriba als 40 Kg. Tot i batejar-lo com a Gegant de Sant Antoni, també és conegut com el dimoni de Sant Antoni, ja que un dels seus creadors era membres dels Kapaoltis.

Se'l pot veure cada any a la Mostra d'Entitats que s'organitza a la plaça Trafalgar amb motiu de les festes populars de Llefià. Durant la resta de l'any el trobareu a la Biblioteca Llefià-Xavier Soto.

===================
DRAGA OLTI
===================

La Draga Olti és l'última bèstia de foc adoptada l'any 2007. Fins aleshores, havia acompanyat els diables de Nova Lloreda. El bateig de la Draga es va celebrar aquell mateix any, després de fer-li alguns petits retocs a la part posterior.

És una de les bèsties que més vegades ens ha acompanyat en les nostres actuacions. Una de les més destacades va ser la Festa de Bèsties de Montmeló (Barcelona), però també ha participat a les festes de Maig de Badalona i a l'Exposició de Bestiari de les festes badalonines. Tanmateix, és habitual veure-la a la Mostra d'Entitats de les festes populars de Llefià.

===================
CAPGROSSOS
===================

Ara fa uns anys, vam créixer en número amb la incorporació de sis capgrossos que l'entitat sabadellenca Nous Temps, dedicada a la lluita contra el racisme, ens va donar.

** INDIRA **
És una noia hindú que viu a Calcuta, una gran ciutat de la Índia. Li agrada molt jugar i, sobretot, ballar danses típiques del seu país.

** NAJA **
La Naja és una noia molt simpàtica que viu amb la tribu dels Bosquimans al continent africà.

** SANG-YON **
És un noi que viu a Shangai i procedeix de la família de l'il·lustre Tsai-Lun, que va ser l'inventor del paper.

** NARAM-SIN **
En Naram és àrab i li agrada molt cantar cançons i contes del seu país.

** BILJANA **
És una noia bosniana de la ciutat de Sarajevo.

** EL SENYOR QUIMET **
Viu a la muntanya, a la comarca de l'Alt Urgell (Catalunya) perquè li agrada molt la natura.
